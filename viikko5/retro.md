# Retrospektiivi Mad, Sad, Glad-tekniikalla

Ryhmämme piti ensimmäisen sprintin jälkeisen retrospektiivin Mad, Sad, Glad-tekniikalla käyttäen Flinga-palvelua. Ensimmäinen sprintti meni ilmeisen hyvin, sillä eniten "lappuja" kertyi Glad-sarakkeeseen.

Mikäli Flingan linkki vielä toimii, niin retrospektiivin taulu löytyy [täältä](https://edu.flinga.fi/s/ES6642B).

Käytimme noin 5 minuuttia lappujen kirjoittamiseen, jonka jälkeen keskustelimme jokaisen sarakkeen havainnoista järjestyksessä Mad, Sad ja Glad. Olimme jo muokanneet toimintatapojamme toista sprinttiä varten, joten lähes kaikki havaitut Mad ja Sad-aiheet olivat korjattu.

Madissa oli lähinnä linteriin liittyvää turhautumista. Pääsimme ratkaisuun linterin sääntöjen suhteen.

Sadissa oli odotetusti kommentteja taskien päällekkäisyyksistä ja riippuvuuksista. Toiselle sprintille lähdimme siten, että taskin suorituksen aloittaminen ei riipu toisen taskin valmistumisesta.

Gladissa oli kommenttia hyvästä ryhmähengestä, mainiosta applikaatiosta ja tyytyväisyydestä ryhmän aikaansaannokseen.
